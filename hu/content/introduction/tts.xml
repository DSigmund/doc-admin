<?xml version='1.0' encoding='UTF-8'?>
<!DOCTYPE chapter PUBLIC "-//OASIS//DTD DocBook XML V4.4//EN"
    "http://www.oasis-open.org/docbook/xml/4.4/docbookx.dtd">

<section id="tts">
<title>Hibajegyrendszerek - Az alapok</title>

<abstract>
<para>
Ez a fejezet egy rövid bevezetést nyújt a hibajegyrendszerekbe egy hibajegy
alapvető elképzelésének magyarázata mentén. Egy gyors példa szemlélteti az
ilyen rendszerek használatának előnyeit.
</para>
</abstract>

<section id="basic-tts-example">
<title>Mi az a hibajegyrendszer, és miért van szüksége egy ilyenre?</title>

<para>
A következő példa bemutatja, hogy mi is az a hibajegyrendszer, és hogyan
húzhat hasznot egy ilyen rendszer használatával a vállalatánál.
</para>

<para>
Képzeljük el, hogy Miksa a videofelvevők gyártója. Miksa sok üzenetet kap az
ügyfelektől, akiknek segítségre van szüksége az eszközökkel
kapcsolatban. Néhány napja képtelen azonnal válaszolni, vagy akár csak
visszaigazolni az üzeneteket. Néhány ügyfél kezd türelmetlenné válni, és egy
második üzenetet is ír ugyanazzal a kérdéssel. Minden támogatási kérést
tartalmazó üzenet egy egyszerű beérkező üzenetek mappában van eltárolva. A
kérések nincsenek rendezve, és Miksa egy szokványos levelezőprogrammal
válaszol az üzenetekre.
</para>

<para>
Mivel Miksa nem tud elég gyorsan válaszolni minden üzenetre, József és János
fejlesztők segítenek neki ebben. József és János ugyanazt a
levelezőrendszert használják, és ugyanahhoz a bejövő üzenetekhez férnek
hozzá. Nincsenek tisztában azzal, hogy Miksa gyakran két azonos kérést kap
egy ideges ügyféltől. Néha az lesz a vége, hogy mindketten külön-külön
válaszolnak ugyanarra a kérésre, amivel az ügyfél két különböző választ
kap. Azonkívül Miksának nincs tudomása a válaszaik részleteiről. Nincs
tudomása az ügyfélproblémák részleteiről sem, és azok döntéseiről, mint
például mely problémák fordulnak elő nagy gyakorisággal, vagy mennyi időt és
pénzt kell áldoznia az ügyfelek támogatására.
</para>

<para>
Egy értekezleten egy munkatárs beszélt Miksának a hibajegyrendszerekről, és
hogy hogyan oldhatná meg Miksa ügyféltámogatással kapcsolatos
problémáját. Miután információt keresett az Interneten, Miksa elhatározta,
hogy telepíti az OTRS-t egy olyan számítógépre, amely mind az ügyfeleknek,
mind az alkalmazottaknak elérhető a weben keresztül. Most az ügyfélkérések
többé nem Miksa személyes postafiókjába vannak küldve, hanem egy olyan
levelezőfiókba, amelyet azt OTRS-hez használnak. A jegyrendszer ehhez a
postafiókhoz kapcsolódik, és minden kérést a saját adatbázisába ment. Minden
új kérésnél a rendszer automatikusan előállít egy választ, és elküldi azt az
ügyfélnek abból a célból, hogy az ügyfél tudja, hogy a kérése megérkezett,
és hamarosan megválaszolásra kerül. Az OTRS egy határozott hivatkozást -
jegyszámot - állít elő minden egyes kéréshez. Az ügyfelek most boldogok,
mert a kérésük vissza lett igazolva, és nem szükséges második üzenetet
küldeni ugyanazzal a kérdéssel. Miksa, János és József most egy egyszerű
webböngészővel tudnak bejelentkezni az OTRS rendszerbe, és válaszolhatnak a
kérésekre. Mivel a rendszer zárolja a megválaszolt jegyet, ezért nincs
kétszer szerkesztett üzenet.
</para>

<para>
Képzeljük el, hogy Kovács úr egy kérést intéz Miksa vállalatához, és az
üzenetét az OTRS dolgozza fel. János egy rövid választ ad a kérdésére. De
Kovács úrnak egy követő kérdése van, amelyet János levelére válaszul
küld. Mivel János elfoglalt, most Miksa válaszol Kovács úr üzenetére. Az
OTRS előzmény funkciója lehetővé teszi Miksának a kéréssel kapcsolatos
kommunikáció teljes sorozatának megtekintését, és részletesebb választ
küld. Kovács úr nem tudja, hogy több szolgáltatás képviselői lettek bevonva
a kérésének megoldásába, és boldog azokkal a részletekkel, amelyek Miksa
legutóbbi válaszában érkeztek.
</para>

<para>
Természetesen ez csak a hibajegyrendszerek lehetőségeinek és
szolgáltatásainak rövid betekintése. De ha a vállalatának leveleken és
telefonhívásokon keresztüli ügyfélkérések nagy mennyiségét kell
kiszolgálnia, és különböző szolgáltatás képviselőinek kell válaszolnia
különböző időben, akkor egy jegyrendszer nagy segítség lehet. Segíthet a
munkafolyamatok modernizálásában, hatékonyságok hozzáadásában és az
összteljesítmény javításában. Egy jegyrendszer segít önnek rugalmasan
strukturálni a támogatási vagy segélyszolgálati környezetet. Az ügyfelek és
a kisegítő személyzet közötti kommunikációk átláthatóbbá válnak. A tiszta
eredmény a szolgáltatás hatékonyságának növelése. És nincs kétség, az
elégedett ügyfelek jobb pénzügyi eredményekre lesznek átfordítva a vállalata
számára.
</para>

</section>

<section id="what-is-a-tt">
<title>Mi az a hibajegy?</title>

<para>
Egy hibajegy hasonló a kórházi betegnek létrehozott orvosi
jelentéshez. Amikor egy beteg először látogatja meg a kórházat, akkor egy
orvosi jelentést hoznak létre az összes szükséges személyes és orvosi
információ tárolására a betegről. Több látogatás alkalmával, amint ugyanaz
vagy további orvosok látják el, az ellátó orvos frissíti a jelentést a beteg
egészségi állapotáról és a folyamatos kezelésről szóló új információk
hozzáadásával. Ez teszi lehetővé bármely más orvosnak vagy az
ápolószemélyzetnek, hogy teljes képet kapjanak a szóban forgó ügyben. Amikor
a beteg meggyógyul és elhagyja a kórházat, akkor az orvosi jelentés minden
információját archiválják, és a jelentést lezárják.
</para>

<para>
A hibajegyrendszerek - mint például az OTRS - úgy kezelik a hibajegyeket
mint a normál leveleket. Az üzenetek a rendszerben vannak elmentve. Amikor
egy ügyfél kérést küld, akkor a rendszer egy új jegyet állít elő, amely egy
létrehozott orvosi jelentéssel hasonlítható össze. Az új jegyre adott válasz
hasonló egy orvos bejegyzésével az orvosi jelentésen. Egy jegy lezárásra
kerül, ha egy választ visszaküldtek az ügyfélnek, vagy ha a jegyet külön
lezárta a rendszer. Ha egy ügyfél ismét kérést intéz egy már lezárt jegyre,
akkor a jegyet újranyitják az új információk hozzáadásával. Minden jegy a
teljes információval kerül tárolásra és archiválásra. Mivel a jegyeket úgy
kezelik mint a normál leveleket, a mellékletek és a szövegre vonatkozó
jegyzetek is el lesznek tárolva minden egyes levéllel. Továbbá a fontos
dátumok, részt vevő alkalmazottak, a jegy megoldásához szükséges munkaidő,
stb. információk is mentésre kerülnek. Bármely későbbi állapotban a jegyek
rendezhetők, és lehetséges a keresés bennük, valamint minden információ
elemzése különböző szűrési mechanizmus használatával.
</para>

</section>

</section>
